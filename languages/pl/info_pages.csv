ip_morale|Morale
ip_morale_text| Morale oznacza zdolność i gotowość żołnierzy w drużynie do wykazania się wytrzymałością, odwagą i dyscypliną, które są im niezbędne, by stawić czoła bitwie lub maszerować. Nie oznacza to szczęścia żołnierzy. Elitarne oddziały mogą narzekać na trudy kampanii, ale gdy zaczną latać strzały, stają do walki jak jeden mąż. Dowódca, dający swoim żołnierzom wszystko, czego chcą, może jednak stwierdzić, że stają się oni słabi i mało odporni na szarże wroga.^^ Morale ma największy wpływ na zachowanie się drużyny w czasie bitwy, określając poziom agresji, z jaką żołnierze nawiązują walkę z wrogiem oraz prawdopodobieństwo ich ucieczki, gdy dostrzegą, że szale bitwy przechylają się na ich niekorzyść. Morale ma także wpływ na tempo marszu drużyny. Słabiej zmotywowana drużyna porusza się wolniej, ponieważ ludzie nie zmuszają się do maksymalnego wysiłku i częściej się zatrzymują, czekając na maruderów. Drużyna o niskim morale cierpi w końcu z powodu dezerterów.^^ Niektóre z czynników, mających wpływ na morale, są oczywiste. Na przykład, charyzmatyczny dowódca, znany ze zwycięskich bitew, może dać swoim ludziom pewność siebie. Dowódcy, którzy zapewniają swoim ludziom wystarczającą ilość zróżnicowanej żywności i płacą im na czas, pokazują, że dbają o dobro swoich ludzi i nie są skłonni prowadzić ich na zgubę.^^ Inne czynniki są mniej oczywiste - zwłaszcza te, związane z poczuciem grupowej spójności drużyny. Na przykład, w małych, zwartych drużynach ludzie często będą twardo walczyć w obliczu przeważającego wroga, aby uniknąć okazania się tchórzami w oczach swych towarzyszy broni. Spójność dużych drużyn może być z kolei mniejsza, ponieważ dowódca nie ma czasu, by nadzorować swoich ludzi, wysłuchiwać ich żalów i rozwiązywać spory. Częste bitwy wzmocnią więzi między ludźmi, natomiast długie okresy bez walki sprawią, że żołnierze zaczną się nudzić i staną się kłótliwi.^^ Raport o stanie morale, dostępny po naciśnięciu przycisku ''Raporty'', zapewnia informacje o czynnikach, które mają wpływ na poziom morale żołnierzy.
ip_economy|Ekonomia
ip_economy_text| Ludności miast i wsi do codziennego życia potrzebne są najróżniejsze towary. Przede wszystkim jest to jedzenie. Podstawowym produktem spożywczym jest ziarno, ale oprócz niego ludziom potrzebne jest białko i tłuszcz pod postacią mięsa, ryb i sera. Do przechowywania mięsa trzeba prawie tyle samo wysiłku, co do jego produkcji, sól więc również ceniona jest wysoko. Po pożywieniu ważny jest ubiór: mocna wełna, lżejszy len i luksusowy aksamit. W końcu też ludzie potrzebują narzędzi i ekwipunku: przedmiotów z żelaza, produktów garncarskich i rymarskich, no i, oczywiście, broni, zbroi i koni do walki.^^ Większość produktów rolnych wytwarzana jest we wsiach, zaś mistrzowie swego fachu w miastach specjalizują się w produkcji narzędzi czy też takich towarów jak tkaniny czy wyroby z żelaza. Oprócz tego, w różnych częściach kraju można spotkać różne złoża. Wynika z tego, że rozwój zależy od handlu, zarówno między  miastem i wsią, jak i między dużymi miastami. Kiedy kontakty handlowe są już nawiązane, towary stają się dostępne i ludność centralnych regionów żyje w dostatku i zadowoleniu, zaś z regionów sąsiednich przybywają przesiedleńcy. Centralna część więcej produkuje, więcej konsumuje i płaci większe podatki swoim władcom. Kiedy zaś handel pada ludność miast i wsi wyjeżdża za chlebem w inne miejsca i aktywność gospodarcza spada do zera. Władcy mają więc swój interes w tym, aby chronić szlaki handlowe przed bandytami i działaniami wojennymi. Jednak przewidującego handlarza często kuszą oddalone osady, gdyż tam może on uzyskać większy zysk, wykorzystując zwiększony popyt i różnicę w cenach.^^ Ponieważ mieszkańcy wsi zwykle sprzedają swoje towary w miastach, bazary we wsiach są opustoszałe, można tu więc tanio kupić i drogo sprzedać. Poważni kupcy wyruszają po zysk do miasta, chociaż niektóre oddziały wolą przyjechać na wieś, aby nabyć tam wszystkie niezbędne towary.^^ Jeżeli gracz zechce się dowiedzieć, jakie czynniki mają wpływ na dobrobyt miasta, to musi porozmawiać z mistrzem cechu w tym mieście. Inne informacje można uzyskać u miejscowych, chociaż oni nie zawsze mają wiedzę o tym, co nie dotyczy bezpośrednio ich działalności.
ip_politics|Polityka
ip_politics_text| Chociaż państwa różnią się rozwojem kultury, to mniej więcej oparte są na jednym i tym samym systemie politycznym. Na czele państwa stoi monarcha, któremu przysięgę składają wasale. Za przysięgę wierności szlachcice zwykle otrzymują lenno, czyli kawałek ziemi, z którego uzyskują dochód przeznaczany na zebranie wojska, by poprzeć monarchę w czasie wojny. Monarcha ma również obowiązek bronić swoich wasali i rządzić nimi sprawiedliwie. Zresztą, to tylko teoria.^^ W praktyce szlachta nie zawsze działa w interesie swojego państwa, szczególnie, gdy jest skłócona między sobą, co zdarza się dość często. Różne charaktery często prowadzą do konfliktów. Byli przyjaciele mogą stać się wrogami, gdy nie podzielą łupu wojennego lub starają się o względy tej samej damy. Szczególnie mocno rywalizacja jest widoczna, gdy przedstawiciele znanych rodów starają się zasłużyć królowi, na przykład chcąc otrzymać zdobyte ziemie lub stanowisko dowódcy wszystkich kampanii wojennych. Kiedy państwa walczą między sobą, to sukces zależy często nie tylko od liczebności i doświadczenia żołnierzy z jednej lub drugiej strony, ale i od jedności dowódców.^^ W zjednoczonym państwie przedstawiciele znamienitych rodów walczą wspólnie z wrogiem. W państwie, które zaś jest rozdarte drobnymi konfliktami, szlachta niechętnie odpowiada na wezwanie dowódcy lub stara się wykręcić od swoich obowiązków, jeśli kampania przebiega niezbyt pomyślnie. Zjednoczenie polityczne wpływa też na działania wojenne poza kampanią. W rozdrobnionym państwie wasale nie chcą łączyć swych sił dla zbrojnych wypraw i patroli i nie spieszą się, aby przyjść sobie nawzajem z pomocą.^^ Jeśli wydaje Ci się, że szlachta działa wyłącznie na własną szkodę, kłócąc się ze sobą, kiedy na horyzoncie widać wojska nieprzyjaciela, to nie zapominaj o tym, że główny cel każdego właściciela ziemskiego to jego osobista korzyść i dobrobyt jego rodziny, nie zaś państwa. Jeśli właściciel ziemski widzi, że kraj się rozpada lub że jego monarcha nie zwraca uwagi na jego żądania, to zwykle wypowiada przysięgę wierności i przechodzi na stronę wroga.^^ Gracze mogą wykorzystywać niezadowolenie wśród swoich nieprzyjaciół, zmieniając ich w swych sojuszników.
ip_military_campaigns|Kampanie wojskowe
ip_military_campaigns_text| Kiedy państwa walczą ze sobą, są dwa warianty działań zbrojnych. Po pierwsze, mogą  one napadać na wsie i ich obrzeża obniżając morale  ludności i niszcząc gospodarkę wroga. Po drugie mogą zdobywać i utrzymywać zamki lub miasta, podporządkowując sobie nowe terytoria. Drugi wariant zakłada długie i krwawe oblężenia, ale efekt jest wtedy bardziej odczuwalny. Państwa nie utrzymują stałych armii. Zamiast tego zwołują swego rodzaju pospolite ruszenie pod dowództwem potężnych właścicieli ziemskich. Czasami szlachta prowadzi samodzielne działania, najeżdżając na terytoria wroga, ale szeroko zakrojone wojny rozpoczynają się, gdy zbiera się już wiele oddziałów. Na ich dowódcę król mianuje wodza, osobę szlachetnie urodzoną. Ważne jest, aby pilnować, żeby sformowane wojsko z czasem się nie rozbiegło i żeby wasale nie zniknęli załatwiać swoich spraw. Wystarczy, że dowódca zwleka, a armia może osłabnąć i być narażona na nagły kontratak wroga.^^ Rytm działań wojennych w grze przypomina rytm pojedynku między dwoma przeciwnikami. Jedna strona zbiera siły i wkracza na terytorium wroga. Jeżeli dowódca pospieszy się i nie zbierze wystarczających sił, zabraknie mu mocy, aby zadać przeciwnikowi wystarczająco silne uderzenie, jeśli jednak będzie zbyt długo zwlekał, to kampania skończy się, zanim na dobre się rozpocznie. Większe królestwo ma taką samą przewagę, jak silniejszy fizycznie przeciwnik nad słabym, ale ważną rolę gra też zjednoczenie polityczne. Kiedy ścierają się ze sobą armie dwóch państw, wynik walki zależy zarówno od liczebności wojsk, jak i od morale.^^ Armie zawsze potrzebują informacji, co dzieje się u nieprzyjaciela. Zanim rozpoczną zbrojne natarcie, konieczne jest wysłanie zwiadowców, aby ci dowiedzieli się, które twierdze przeciwnika są najsłabsze. Armia, która broni swojego terytorium, ma lepszą pozycję, ponieważ cały czas otrzymuje informacje o przemieszczającym się wrogu. Jednakże nawet takie informacje nie są dokładne. Wojsko idące na pomoc oblężonemu miastu lub wsi może albo zaskoczyć wroga znienacka albo też stać się jego kolejną ofiarą. Atakujący powinni zaś uważać, jak daleko przemieścili się w głąb terytorium wroga. Jeżeli szlachta uważa, że dowódca jest zbyt ostrożny lub też zbyt agresywny, może uzyskać jego dymisję. Większość wojen trwa przez ograniczony okres czasu. Władcy starają się konflikt zbrojny zakończyć jak najszybciej, gdyż przeciągająca się wojna osłabia ich w oczach innych wrogów. Władcy też świetnie rozumieją, że dzisiejszy sprzymierzeńca łatwo może już jutro stać się wrogiem i na odwrót. 
