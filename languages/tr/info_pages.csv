ip_morale|Moral
ip_morale_text|Birliklerin, savaşta yüzleşmek zorunda oldukları dayanıklılık, cesaret ve disiplini toplama yeteneğine ve isteğine moral denir. Moral, birliklerin mutluluğuyla aynı şey değildir. Seçkin birlikler bile mücadelenin zorlukları hakkında ağlanıp sızlanabilirler, ama oklar havada uçuşmaya başladığında omuz omuza savaşacaklardır. Diğer yandan, adamlarına her istediklerini veren bir komutan, düşman saldırdığında fazlasıyla gevşediklerini ve savaştan kaçtıklarını fark edebilir. ^^Bir grubun üzerinde moralin en büyük etkisi savaşta ortaya çıkar; birliklerin düşmanla çarpıştığında ne kadar saldırgan olduğunu, veya yenilmekte olduğunu fark ettiğinde ne kadar kolay kaçacağını belirler. Moral, birliğin yürüme hızını da etkiler: İsteksiz bir birlik; adamlar kendilerini zorlamadığı, daha sık durakladığı ve arkada kalanların yetişmesini beklediği için daha yavaş hareket edecektir. Son olarak, morali çok düşük olan bir birlik firarların acısını çekecektir. ^^ Morali etkileyen bazı etkenler sezgiseldir. Örneğin, kazandığı savaşlarla ünlü karizmatik bir komutan, adamlarına güven duygusu aşılayabilir. Adamlarına bol ve çeşitli yemekler sunan, paralarını zamanında ödeyen liderler, birliklerinin durumuyla ilgilendiklerini gösterirler ve onları bir felakete sürükleme olasılıkları daha azdır. ^^Diğer etkenler -- özellikle birliktekilerin hissettiği bağlılıkla ilgili olanlar -- bu denli sezgisel değildir. Örneğin sıkıca kaynaşmış küçük bir gruptaki adamlar omuz omuza savaştıkları liderlerinin gözünde korkak durumuna düşmemek için zorlu şartlarda dahi çetince savaşırlar. Diğer yandan; komutanın, adamlarına ayıracak, onların şikayetlerini dinleyip uyuşmazlıklarını çözecek daha az zamanının olduğu daha geniş bir birlikte ise bağlılık daha yapmacık görünebilir. Sıkça yapılan savaşlar adamların arasındaki bağı kuvvetlendirirken, savaşsız geçen uzun aralıklar sonunda birlikler sıkılacak ve birbirleriyle didişeceklerdir. ^^ 'Raporlar' düğmesine tıklanarak ulaşılabilen moral raporu oyuncuya adamlarının moralini etkileyen etkenler hakkında bir fikir verir.
ip_economy|Ekonomi
ip_economy_text|Şehirler ve kasabalar, halklarını sağlıklı ve üretken tutabilmek için çok çeşitli ürünlere gerek duyar. Bunlardan en önemlisi yiyeceklerdir. Temel mahsullerden biri tahıldır, fakat insanların etten, balıktan veya peynirden alacakları yağ ve proteine de gereksinimi vardır. Etin üretimi kadar saklanması da zordur, bu yüzden tuz da revaçtaki ürünlerdendir. Yemekten sonra giyim gelir; yani ağır yün, daha hafif olan keten, veya lüks kadife. Son olarak insanlar; demircilik, çömlekçilik,dericilik ve elbette silahlar, zırhlar ve savaş atları gibi işleri için alet edevata gerek duyar.^^Çoğu tarım ürünü köylerde üretilirken, şehirlerdeki esnaflar demircilik veya dokumacılık gibi imalat işlerinde uzmanlaşırlar. Aynı zamanda, ülkenin farklı kısımlarında farklı kaynaklar bulunabilir. Sonuç olarak, gönence giden yol hem kasabalarla şehirler arasındaki, hem de büyük şehirlerin aralarındaki alışverişten geçer.^^Ticaret devam ettikçe, ürünler daha kolay ve daha uygun fiyatlara bulunabilir hale gelir, bir merkezin halkı sağlıklı ve zinde hale gelir ve komşu bölgelerden göç akınları başlar. Merkez daha çok üretir, daha çok tüketir ve lordlarının vergilerine daha çok katkıda bulunabilir. Ticaret azalırsa, kasabalar ve şehirlerdeki işçiler başka yerlerde çalışmaya gider ve ekonomik etkinlik durağanlaşır. Bu yüzden, yöneticiler ticaret yollarını savaştan ve haydutlardan korumalıdır. Yine de, kurnaz bir tüccar, fiyat dengelerinde oluşan farklardan faydalanarak kâr edebileceği, ülkenin geri kalanından yalıtılmış şehirleri aramak isteyebilir.^^Genellikle köylüler ürünlerini şehirlerdeki pazarlara götürmeyi planladıklarından, köy pazarları nispeten sessiz yerler olurlar, köylüler de ucuza alıp pahalıya satarlar. İşini ciddiye alan tüccarlar kâr elde etmek için şehirlerde kalırken, bazı gruplar bir köye uğrayıp ürün tedarik edebilirler.^^Bir bölgenin gönencini etkileyen etkenler hakkında bilgi almak isteyen bir oyuncu şehrin lonca başkanıyla konuşabilir. Oradan gelip geçenler size çeşitli bilgiler sağlayabilse de, genelde kendi ticaretleri dışında pek bir şey bilmezler. 
ip_politics|Politika
ip_politics_text|Oyunda her ne kadar farklı kültürler temsil edilse de, hepsi aynı temel politik sisteme bağlıdır: derebeyilik. Derebeyilik bireyler arasındaki ilişkiler üzerine kurulmuştur: Maiyeti efendilerine bağlılık yemini eder ve bu yeminin karşılığı olarak genellikle toprak alırlar. Bu toprağın gelirini ise savaş zamanı efendilerini destekleyecek askerleri yetiştirmeye harcamakla yükümlüdürler. Derebeyinin de buna karşılık olarak insanlarını korumak ve onlara adil davranmak gibi bir yükümlülükleri bulunur. ^^ Bu sistem kuramsal olarak böyle işler. Gerçekte ise insanlar daima grubun menfaatine çalışmak yerine zaman zaman birbirleriyle zıt düşer. Soyluların kişilikleri farklı farklıdır, kimi zaman bu kişilikler birbirleriyle çatışır. Ya da bazen önceden arkadaş olan iki soylu bir aksilik veya yenilgi sonucu kötü bir şekilde ayrılmış -- hatta aynı kadına aşık olmuş -- olabilirler. ^^ Kıskançlık, kralın hoşnutluğunu kazanmak için girilen rekabette de kendini gösterir -- örneğin yetki sahibi lordun düzenlediği büyük bir seferde ele geçirilmiş toprakların, veya mareşalin hanesinin kime verileceği konusunda. ^^ Bir krallık diğerine savaş açtığında her bir krallığın politik birliği, sonucu belirlemede asker sayısı kadar önemlidir. Birbirine bağlı bir krallıktaki soylular düşmanlarını süpürmek için bir araya gelip güçlerini birleştirir. Öte yandan küçük tartışmalar yüzünden bölünmüş bir krallıkta, eğer sefer iyi gitmezse lordlar mareşalin çağrılarının gereğini yerine getirmeyecek veya kendi işlerine bakmak üzere çekileceklerdir. Grubun bağlılığı, halihazırda bir sefer yokken bile savaşı etkileyecektir. Bölünmüş bir grupta, lordlar nadiren akınlarda veya devriye görevlerinde bir araya gelerek birbirlerini kollar. ^^ Eğer düşman ufkun ardında beklerken soylular birbirlerini yiyorsa, o soyluların herhangi bir gruba veya kültüre değil, sadece kendilerine ve ailelerine sadakat duyduklarını unutmayın. Eğer bir soylu ülkenin  çöküşte olduğundan korkmaya başlarsa, veya maiyeti işleri savsaklamaya başlamışsa, büyük olasılıkla sadakat yeminini bozup taraf değiştirmek için bir sebep bulacaktır. Oyuncular bunu dikkate almalıdır, çünkü hallerinden hoşnutsuz eski düşmanlarını müttefiklere çevirme fırsatını bulabilirler.
ip_military_campaigns|Askeri Harekatlar
ip_military_campaigns_text|Krallıklar savaşa girdikleri zaman, ordularının saldırı için iki seçeneği vardır: Köylere saldırıp kırsal bölgeleri yerle bir etmeye çalışabilirler, böylece düşmanlarının itibarına ve ekonomilerine zarar verirler. Ya da, şehirleri ve kaleleri fethedip ellerinde tutmaya çalışabilirler. Bu ikinci seçenek, uzun süren kanlı kuşatmalar gerektirebilir, fakat sonunda daha kesin kazançlar sağlar.^^ Krallar savaş alanına, hükümdarın istediği kadar savaş alanında kalan düzenli ordular sürmez. Bunun yerine, krallıklar derebeylerinin soylu gruplarından ve kişisel maiyetlerinden oluşan birlikler tarafından korunur. Bazen bu soylular kendi başlarına düşman topraklarına saldırsalar da, en kesin sonuçlar genelde büyük orduların birleştiği savaşlarda alınır. Kral tarafından görevlendirilmiş bir soylu olan krallık mareşali, savaş öncesinde orduyu savaşa çağıracak ve onları yönetecektir. Ancak, orduyu savaş alanında fazla tutmamaya dikkat etmek gerekir. Aksi takdirde, derebeylerinin kendi işlerine yönelmeleri sonucu ordu çözülmeye başlar ve bir karşı saldırıya karşı savunmasız kalabilir.^^ Bu sebeple, savaşların ritmi çoğunlukla iki savaşçının karşılıklı düellosundaki ritme benzer. Taraflardan biri gücünü arttıracak ve düşman topraklarına bir darbe indirmeye çalışacaktır. Eğer mareşal derebeylerini toplamak için yeterince uğraşmazsa düşmanlarına yeterince zarar veremeyebilir. Eğer bu iş için fazla vakit kaybederse sefer henüz başlamadan bitebilir. Büyük bir krallık küçüğünden üstündür, bu üstünlük kaslı bir savaşçının cılız bir düşman üzerindeki üstünlüğüne benzer; ancak krallığın politik yönden ne kadar birlik halinde olduğu da önemli bir etkendir, bu da kuvvetli bir savaşçının düşman karşısında dayanabilmesine benzetilebilir. Bazen iki krallığın orduları kafa kafaya gelir, böyle savaşların sonucu hem asker sayısı hem de askerlerin moralleri tarafından belirlenir.^^Zaman zaman krallıkların düşmanları hakkında bildikleri yetersiz kalır. Savaş lordları, hangi kalelerin savunmasız olduğunu belirlemek için sık sık düşman topraklarını gözetlemelidir. Herhangi bir düşman harekatı halinde bu bilgiyi yayan tehlike işaretlerinin kalelerden ve şehirlerden yayılması, ordunun kendi yurdunu savunmasına oldukça yardımcı olacaktır. Yine de bu çeşit bilgiler, özellikle sayılar söz konusu olduğunda yetersiz kalacaktır. Bir kuşatmayı kaldırmak veya bir köyü kurtarmak için yola çıkan bir savunma ordusu, düşmanlarını hazırlıksız yakalayıp bozguna uğratabilir -- veya yanlış hesaplar sonucunda bozguna uğrayabilir. Buna karşılık saldıran taraf, düşman topraklarında ne kadar ilerlediğine dikkat etmelidir; savaşçı mareşaller temkinli olanlardan daha ilerilere atılabilirler. ^^ Oyuncuların, orduya katılarak veya düşman topraklarında gözcülük yapmaya çalışarak gruplarının askeri seferlerine katılmaları beklenir. Bazı oyuncular krallıklarının mareşalini fazla temkinli veya saldırgan bulabilirler. Bu durumda diğer lordları mareşalin yerini almaları için kışkırtmaya çalışabilir, ya da kendileri mareşal olmak için destek toplayabilirler. ^^Çoğu savaşın süresi kısıtlıdır. Savaşa giden krallar, sadece kısa süre bir için kendilerini şeref adına savaşı sürdürmeye mecbur hisseder. Eğer düşmanı bozguna uğratmıyorlarsa, üçüncü bir grubun saldırısına karşı savunmasız kalmamak için savaşı bitirmenin bir yolunu aramaya başlayacaklardır. Hükümdarlar bugünün dostlarının yarın düşman, düşmanlarının da dost olabileceğini gayet iyi bilirler.
